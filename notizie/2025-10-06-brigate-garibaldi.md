---
title: Le Brigate Garibaldi nel gioco: creatori del "secondo" risorgimento
date: 6 Ottobre 2025
author: Il Team di Sviluppo
---

Le **Brigate Garibaldi** sono uno dei simboli più riconoscibili della Resistenza italiana: la stella rossa.  
In *Viva l’Italia*, la loro presenza rappresenta il cuore narrativo del progetto: un omaggio a uomini e **donne** che, tra il 1943 e il 1945, combatterono per la libertà con coraggio e disciplina.  

Le Brigate Garibaldi nacquero nell’autunno del 1943 come formazioni partigiane coordinate dal Partito Comunista Italiano e operarono intensamente nella Resistenza contro l’occupazione tedesca e la *Repubblica Sociale Italiana*, il secondo governo del Duce *esiliato*.
Il loro nome omaggia Giuseppe Garibaldi, eroe dell’Unità nazionale e dei due mondi, simbolo di patriottismo, libertà e uno dei responsabili del primo risorgimento. 

I Garibaldini si distinguevano per una struttura militare più rigida rispetto ad altre formazioni:  
- **comandanti politici e militari** a ogni livello,  ad esempio comandante (es. Luigi Longo), commissario politico (come Vincenzo Moscatelli, Pietro Secchia), capo di stato maggiore
- **catena di comando chiara**,  
- un forte senso di disciplina collettiva.  

Operarono in diverse regioni (Piemonte, Lombardia, Emilia-Romagna, Liguria *spoiler espansioni future del gioco*) e furono protagonisti di numerose azioni di sabotaggio, liberazione e resistenza contro i reparti nazifascisti.

Nella **zona del Biellese**, dove è ambientata la prima missione di *Viva l’Italia*, si formò una delle prime bande garibaldine, che avrebbe poi contribuito alla nascita della **Repubblica partigiana dell’Ossola** nel 1944, i famosi *quaranta giorni di libertà*.

Le **Brigate Garibaldi** sono state **la** formazione partigiana più numerosa e organizzata durante la Resistenza italiana. In altre parole, la maggioranza **relativa** dei partigiani apparteneva a loro. In *Viva l’Italia* il loro richiamo è usato per dare contesto politico, simbolico e organizzativo alle attività del giocatore.

Contariamente all'idea che ci si può fare fino ad ora, le reclute non venivano discriminate in base alla loro posizione politica. Questa caratteristica in casi rarissimi ha portato ad infiltrazioni da parte del nemico.

## Come il gioca *Viva l’Italia* usa queste informazioni

Per garantire un’ambientazione credibile il gioco fa tesoro di questi elementi storici: la rappresentazione delle Brigate Garibaldi diventano la rete organizzativa a cui il giocatore appartiene. Tuttavia, per rendere il gameplay chiaro e fruibile il gioco adatta alcune componenti:

- il **Rifugio** del gioco sintetizza in un hub operativo la realtà di basi mobili e punti di appoggio multipli usati dai partigiani. Ad esempio, un rifugio della 6ª Brigata garibaldina, di Moscatelli, prima si trovava a Cellio, poi a Rimella, poi altrove.  
- il protagonista nel gioco aggrega caratteristiche di vari ruoli storici (comandanti, commissari) per dare al giocatore riferimenti narrativi e meccaniche di gestione più immediate  
- il sistema di **Prestigio** prende spunto dalla fiducia conquistata tra la popolazione locale, che porta nuove reclute e non solo, ma è semplificato in meccaniche di gioco per favorire chiarezza e progressione
- missioni e singoli eventi sono spesso il risultato di condensazioni narrative: prendono spunto da azioni storiche ma vengono riordinati e raccordati per creare un’esperienza coesa e in ritmo con il genere stealth/sparatutto/gestionale.

## Cosa è autentico e cosa è stato adattato

### Elementi storici autentici
- **contesto geografico e politico:** il Piemonte fu effettivamente centro di intensa attività partigiana garibaldina  
- **motivazioni politiche e simbolismo:** il riferimento ai valori di solidarietà, disciplina e sacrificio riprende direttamente i documenti originali del CLN e dei Comandi garibaldini  
- **uniformi e armi:** le divise, le armi recuperate dai depositi fascisti e dai nemici nazifascisti  
- **citazioni e testimonianze:** le frasi nelle schermate di morte provengono da veri scritti partigiani, da storici della Resistenza o da personaggi storici di rilievo

### Elementi adattati o reinventati
- **la struttura del Rifugio:** non esisteva un “hub” centralizzato come nel gioco, ma una serie di basi mobili; il concetto è stato creato per semplificare la gestione di risorse e missioni
- **il personaggio principale:** figura simbolica che unisce caratteristiche di vari comandanti reali per creare un punto di riferimento narrativo unico  
- **il sistema di missioni:** le azioni nel gioco sono ispirate a eventi reali, ma riadattate per costruire un ritmo coerente con l’esperienza stealth e gestionale 
- **interazioni e dialoghi:** pur basati su documenti storici, molti dialoghi sono scritti per rendere le relazioni più comprensibili al pubblico moderno
- **armi della prima guerra mondiale:** fra i partigiani si trovavano dei partecipanti della prima guerra mondiale. Pur se non si trovano facilmente fonti a riguardo, non è difficile credere che alcuni di questi hanno messo al servizio della causa le armi ottenute in quel periodo, secondo quanto permesso dal Regio Decreto del 3 agosto 1919. Qualche arma della prima guerra mondiale è stata inserita per questioni di gameplay

## Finzione al servizio della memoria
Distinguendosi da un documentario, come già scritto, il videogioco usa la narrazione per avvicinare le persone alla storia. *Viva l’Italia* **utilizza la finzione proprio per amplificare l’empatia**. Le missioni, pur ispirate alle Brigate Garibaldi, non intendono raccontare "tutta la Resistenza", piuttosto **evocarne l'atmosfera umana e morale**: la paura, la speranza, l’unità e i dilemmi di chi rischiava la vita ogni giorno per una nuova Italia.

## Le fonti

Per costruire la rappresentazione delle Brigate Garibaldi, il team ha consultato:
- articoli dell’**Istituto per la storia della Resistenza e della società contemporanea nel Biellese, nel Vercellese e in Valsesia**,  
- documentari RAI e filmati d’epoca,  
- fonti di storici,  
- memorie di ex partigiani disponibili online.  